---
title: Konsekwencja.
description: Konsekwentność w podejściu do dziecka to ważny element w wjego wychowaniu.
img: /konsekwencja.jpg
alt: konsekwencja
author:
  name: Andrzej
  bio: Ojciec trójki dzieci.
  img: /ois.jpg
tags:
  - moje
---

<h2> Konsekwecja. </h2>

Gdy obierzemy kierunek, ustanowimy cel bardzo ważna jest konsekwencja w dążeniu do niego. Codzienna wytrwałość by krok po kroku iść w obranym kierunku.

Nasz najmłodszy syn nigdy nie jeździłby na zawody pływackie gdyby z powodu braku naszego oraz nauczycieli konsekwentnego postępowania względem niego nie nauczył się pływać.

Konsekwencja jest robieniem czegoś co planujemy, mówimy, obiecujemy. Jesteśmy też wtedy wiarygodni, godni zaufania przed dzieckiem i wtedy dziecko wie, że nie da rady nami manipulować. Stajemy się naturalnym autorytetem dla niego ponieważ nasze słowa mają odzwierciedlenie w praktyce. Czują się wtedy bezpieczni bo wiedzą czego się mogą spodziewać. Sami, mając taki przykład stają się posłuszni i słowni.

Gdy wychodzę z naszym pieskiem na spacer to szczeniak próbuje wszystkiego co napotka na drodze. Jest to niebezpieczne, ponieważ ludzie rzucają co popadnie śmiecąc na chodniku, trawniku, wszędzie. Gdybym z uporem maniaka nie odciągał Daisy od petów, plastików, foli i ciągle nie mówił zostaw to już dawno mogłaby zdechnąć. Ile razy się powtarzamy mówiąc do dzieci, że tego czy tamtego niewolno robić. Tak trzymajmy to ich ochrania. Piesek rośnie i powoli śmiecie na jej drodze stają się obojętne bo wie, że zawsze po powrocie czeka ją miska z dobrą karmą. Konsekwencja nie jest łatwa, wymaga cierpliwości, niekiedy samozaparcia ale procentuje w życiu co raz to starszych dzieci.

W tym temacie ważne jest także to czego tak naprawdę uporczywie się trzymamy. Ważny jest kierunek. Chyba nie musze tłumaczyć, że na przykład konsekwentne, codzienne nadużywanie alkoholu jest tylko nałogiem prowadzącym do tragedi rodzinnych i wcześniejszej śmierci. Trzeba mądrze obiecywać, uczyć, zakazywać by potem konsekwentnie spełniać, szkolić, egzekwować.

Bez konsekwencji nigdzie nie dojdziemy i będziemy się kręcić w kółko i tylko pozostaniemy z naszymi niespełnionymi marzeniami. Gdy nasze cele będą głupie i będziemy uparci źle skończymy my i nasze dzieci.

Jeszcze jedno. Jeśli w rodzinie będą dwa kierunki, jeden wyznaczony przez tatę drugi przez mamę to do niczego nie dojdziemy a konsekwencja obu rodziców doprowadzi do rozdwojenia jaźni dziecka. Bądźmy więc jednomyślni względem dziecka i wcześniej ustalajmy wspólnie cele, zasady, kierunek by konsekwentnie trzymać się jednej wersji. Inaczej dziecko będzie próbowało nami manipulować nami i do niczego dobrego nie dojdzie.

Więc mądrości i konsekwencji życzę tatusiowie.
